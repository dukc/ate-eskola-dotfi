---
layout: page
title: Minusta
permalink: /mies/
---

Olen Ate Eskola, 1993 syntynyt ohjelmoija Nivalasta, koulutukseltani tuotantotalouden insinööri.

![]( {{ site.static_files | where: "basename", "omakuva" | map: "path" | first }} )

## Työkokemus

Yritykseni myi työtäni 2021 lopulta 2024 alkuun kansainväliselle
hedgerahastolle, [Symmetry Investmentsille](https://symmetryinvestments.com/).
He pestasivat minut koska minulla oli jo tuolloin vahva harrastuspohja,
D-kielellä, jota he käyttävät. Kehitin heidän sisäistä ohjelmointikieltään,
[Unicode-standardi](https://home.unicode.org) tuli tässä työssä minulle
tutuksi.

Olen rakentanut hautakivien suunitteluohjelman Ylivieskan kivihiomolle, täysin
itsenäisesti. Ohjelma toimii sekä paikallisena työpöytäsovelluksena että
Internetin yli - jos saa heiltä joka päivä vaihtuvan salakoodin, siihen pääsee
heidän kotisivuiltaan. Tätä varten minun piti kirjoittaa työkaluja heidän
tuotekuvastonsa ja fontistona massakäsittelyyn. Lisäksi tein heille
työpöytäsovelluksen jolla he voivat itse muuntaa CAD-ohjelmilla piirrettyjä
kuvia suunnitteluohjelman käyttöön uusiksi hautakivimalleiksi.

Pelikehityksestäkin minulla on kokemusta: Ollessani ammattikorkeassa, olin
mukana ohjelmoijana Centrian Pelipajassa vuosikurssilla 2015-2016. Steamissa
myöhemmin julkaistu
[GrimRush](https://store.steampowered.com/app/704760/Grimrush/) on osittain
minun ohjelmoimani. Lisäksi oma ITKK-simulaattorini (katso osaamisnäytöt) on
toteutettu pelimooottori Godotilla.

## Osaamani ja käyttämäni tekniikat

Ehdottomasti vahvin ohjelmointikieleni on D, mutta se ei tarkoita etten osaisi
muitakin. Hautakivien suunnitteluohjelma on tehty C#-kielellä, ja kokemusta on
myös C:stä, C++:sta, JavaScritpistä ja Haskellista.

Työkalut joita käytän valtaosassa töistäni ovat Git-versionhallinta ja
Nix-pakettienhallinta.

En ole erikoistunut mihinkään viitekehykseen tai muutenkaan millekkään
ohjelmoinnin osa-alueelle. Projektikohtaisia teknologioita opettelen tarpeen
mukaan. Vuosien myötä minulla on tällä tavalla kertynyt jonkin verran kokemusta
esimerkiksi Unitystä, Godotista, ASP.Netistä, Vibe.D:stä, HTML ja CSS -
merkintäkielistä, SQL-tietokannoista ja sekalaisista UNIX-työkaluista, kuten
strace.

Osaan myös käyttää CAD-ohjelmia, parhaiten LibreCADia. Tämä taito on peräisin
kone- ja metallialan koulutuksestani, ja se on vuosien myöstä auttanut
muutamaan otteeseen vaikka ei olekaan ohjelmointitaito.

Voit myös katsoa [ansioluetteloni]({{ site.static_files | where: "basename", "ansioluettelo" | map: "path" | first }}).
